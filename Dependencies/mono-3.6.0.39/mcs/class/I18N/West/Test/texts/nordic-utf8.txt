Nordgermanske språk
Fra Wikipedia, den frie encyklopedi.
Gå til: navigasjon, søk

Nordgermanske språk er en undergruppe i den germanske språkgruppe, og stammer fra et felles urnordisk språk. I dag er de forskjellige språkene norsk (bokmål/riksmål og nynorsk), svensk (også finlandsvensk), dansk, færøysk og islandsk. Til sammen har i overkant av 20 millioner mennesker et av de nordgermanske språk som sitt morsmål. De kalles noen ganger skandinaviske, særlig utenfor Norden, selv om dette er misvisende, da de skandinaviske språkene er kun norsk, dansk og svensk.

Blant de folkegrupper i Norden som ikke bruker et nordgermansk språk som morsmål er grønlenderne, samene og finnene. Det finnes også mindre folkegrupper som heller ikke bruker nordgermanske språk, her kan blant andre nevnes kvener, tatere og sigøynere. I det tyvende århundret har det også kommet en rekke andre folkegrupper til de nordiske land.

De nordiske språkene inndeles i to undergrupper:

    * vestnordiske språk som utgjøres av
          o færøysk
          o islandsk
          o nynorsk

    * østnordiske eller kontinentalnordiske språk som utgjøres av
          o dansk
                + norsk bokmål/riksmål
          o svensk (også finlandsvensk)

Hentet fra "http://no.wikipedia.org/wiki/Nordgermanske_spr%C3%A5k"

Kategori: Germanske språk
